---
layout: default
title: 诗词名篇
---

[返回主页](index.html)

# 诗词名篇001

## 关雎
#### 《诗经·周南》

### 关关雎鸠①，在河之洲。窈窕淑女②，君子好逑。
### 参差荇菜，左右流之。窈窕淑女，寤寐求之。
### 求之不得，寤寐思服③。悠哉悠哉，辗转反侧。
### 参差荇菜，左右采之。窈窕淑女，琴瑟友之。
### 参差荇菜，左右芼之④。窈窕淑女，钟鼓乐之。

## 注释
#### ① 雎鸠: 俗称鱼鹰。
#### ② 窈窕：美好貌。
#### ③ 思服：思念。
#### ④ 芼（音冒）：择。
